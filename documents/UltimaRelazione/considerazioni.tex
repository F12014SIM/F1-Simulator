\section{Considerazioni sulla nostra soluzione}
\subsection{Simulazione}
La soluzione proposta durante il colloquio avrebbe garantito coerenza temporale per il sistema concorrente locale ( su assunzione di istruzioni macchina eseguite, da noi non fatte) ma avrebbe inevitabilmente prodotto un non determinismo dato successivamente dai ritardi di rete che non prendono in considerazione l’orologio di sistema della competizione. Ai ritardi di rete si sarebbero sommati potenziali ritardi dipendenti dalla complessità dei calcoli effettuati dai box. La soluzione suggerita in fase di colloquio prevede che ogni task (concorrente) che gareggia, abbia la corsa scandita dall’orologio assoluto. Ogni istante di risveglio corrisponde all’istante "reale" in cui tale concorrente avrebbe intrapreso l’attraversamento del nuovo segmento. Per quanto riguarda i box (distribuiti), la nostra soluzione prevede che il concorrente instauri una comunicazione sincrona via radio col box per ottenere informazioni su come procedere con la corsa. Comunicazione che fallirebbe solo in caso di mancanza di rete. E’ lecito pensare che con la soluzione proposta durante il colloquio, invece, ciò non sia possibile: i ritardi dati da una RPC sono nell’ordine dei ms e potrebbero aumentare con condizioni di rete pessime. Il task che stia quindi calcolando l’istante di risveglio per l’esecuzione successiva verrebbe influenzato da questo ritardo. Nella realtà sarebbe come se il pilota si fermasse mentre comunica con il box per poi ripartire, il che non è plausibile. Sarebbe stato possibile, comunque, cambiare la direzione di comunicazione: il box comunica in modo asincrono eventuali modifiche di strategia al concorrente. Il thread concorrente, in prossimità dei box o in qualunque altro momento, dovrebbe alterare la sua strategia in caso ci sia stata una comunicazione da parte dei box, e questo occuperebbe anche un numero limitato di istruzioni. Verrebbe tuttavia introdotto un livello di non determinismo che non si voleva avere inizialmente. Un ritardo potrebbe causare un mancato arrivo della nuova strategia al momento richiesto. Questo cambierebbe un'esecuzione da  quella precedente. Abbiamo pertanto scelto di progettare il sistema in modo che i casi come quello sopra citati venissero ridotti, fino a presentarsi solo nell'eventualità in cui la comunicazione di rete venisse tagliata; in questo caso si è scelto di far procedere la competizione in una direzione diversa, ma si sarebbe potuto comunque far attendere il concorrente fino alla riconnessione per garantire che la competizione producesse un risultato uguale a quelle simulate sotto le stesse condizioni.
\subsection{Esperienza utente}
Per quanto riguarda l’esperienza utente, non è da tralasciare il fatto che si sia puntato sulla correttezza delle informazioni presentate, fornendo la possibilità di velocizzare o rallentare a piacimento l’esecuzione. Il tempo che si vede scorrere negli schermi è comunque solidale con quello relativo alla competizione anche se non perfettamente mappabile con quello reale che scorre. Posto che il server centrale stia eseguendo la competizione secondo tempi assoluti e mappabili sullo scorrere del tempo reale il problema si sposterebbe sui nodi remoti che vogliono visualizzare l'andamento della gara. Infatti per via dei ritardi di rete il flusso dei dati non sarebbe stato omogeneo ed il tempo visualizzato non sarebbe stato solidale con quello reale.